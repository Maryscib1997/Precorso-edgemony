<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Oltre la pagina</title>
</head>
<body>
    <h1>Oltre la pagina</h1>
    <h2>Narrazioni non lineari</h2>
    <p> Fin dalla nascita siamo stati accompagnati dal <strong>GIOCO</strong>, e fin da bambini ci si rende conto che esso non ha solo uno scopo ludico ma anche educativo. Siamo cresciuti con i Lego, la plastilina, i Memory, il Tamagotchi; tutti giochi che facendoci divertire, ci stavano, senza che non ce ne stessimo nemmeno rendendo conto, trasmettendo e insegnando qualcosa: creatività, comprensione dello spazio, matematica, memorizzazione, prenderci cura di qualcun altro ec. Potrei continuare questo elenco all’infinito. 
        Questo concetto inizia a essere compreso già negli anni Sessanta. Uno dei primi a comprendere le grandi potenzialità del gioco, se applicato nell’editoria fu <strong> BRUNO MUNARI.</strong> Fu così che nella storia dell’editoria italiana comparvero i primi libri game pubblicati per i piccoli lettori. Munari comprese che il libro poteva favorire la creatività e la fantasia del bambino, purché si iniziasse a comunicare con esso tramite il gioco. Capì che il libro poteva diventare educativo, quasi illudendo il bambino, magari restio a leggere, facendogli credere che si stesse solo divertendo giocando quando in realtà stava anche apprendendo.  
        Ma, nonostante i numerosi studi sulle grandi potenzialità didattiche ed educative del gioco che sono stati portati avanti fino ai giorni nostri, quasi per convenzione sociale quando cresciamo smettiamo di giocare, ma non dovremmo mai smettere di farlo. Il gioco non dovrebbe mai essere considerato una perdita di tempo in quanto continua a formarci a qualsiasi età e, inoltre, non dovremmo dimenticare che è capace di creare condivisione sociale. Questi sono tutti concetti che stanno alla base della <strong> LETTERATURA ERGODICA</strong>, un genere letterario contemporaneo che è capace di coinvolgere il lettore, o i lettori, nei suoi giochi narrativi. Davanti a un libro ergodico siamo tutti un po’ Peter Pan. 
        </p>
        
        <hr />

        <img src="img/IMG_3167b.jpg" width="100%" alt="img_che pizza è?" />
    
        <hr />
        <a href="https://accademiadellacrusca.it/it/parole-nuove/ergodico/18490#:~:text=Definizione,trama%20e%20i%20significati%20del%20testo.">Definizione letteratura ergodica</a>
</body>
</html>